Ο βοηθός περιήγησης τυφλών είναι ένα αυτοκινούμενο όχημα με αισθητήρες το οποίο προηγείται ενός ατόμου με δυσκολία στην όραση.

Ανιχνεύει το περιβάλλον και ενημερώνει το άτομο για τυχόν εμπόδια ή για σημεία ενδιαφέροντος στον περιβάλλοντα χώρο.

Το όχημα κινείται σε προκαθορισμένη διαδρομή και έχει την δυνατότητα να "διαβάσει" ετικέτες με πληροφορίες που έχουν τοποθετηθεί κατά μήκος της διαδρομής. Τις πληροφορίες αυτές τις μεταβιβάζει με ηχητικά μηνύματα στο άτομο με δυσκολία όρασης, π.χ. τον καθοδηγεί στην wc, στο κυλικείο, στο κοντινότερο παγκάκι κτλ.

Η επικοινωνία είναι αμφίδρομη, το άτομο με κατάλληλο τηλεχειριστήριο μπορεί και επικοινωνεί με το όχημα ώστε να του μεταβιβάσει εντολές, πχ να σταματήσει να κινείται, να επαναλάβει το προηγούμενο μήνυμα, να τον οδηγήσει στην έξοδο κτλ.
